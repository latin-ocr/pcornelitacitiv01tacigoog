16 ’ ¹ The Liseof Agricola.

etiam erupere, et fuit atrox in ipsis portarum angustiis
proelium, donec pulsi hostes, utroque exercitu certante,
hie, ut tulisse opem, illis, ne eguisse auxilio viderentur.
Quod nisi paludes et silvae fugientes texissent, debella-
tum illa victoria foret. xxvii. Cujus conscientia ac
lama ferox exercitus, nihil virtuti suae invium et pene·
trandam Caledoniam inveniendumque tandem Britan-
niae terminum continuo proeliorum cursu fremebant;
atque illi modo cauti ac sapientes, prompti post eventum
ac magniloqui erant. Iniquissima haec bellorum 'con-
dicio est; prospera'omnes sibi vindicant, adversa uni
imputantur. At Britanni non virtute se victos, sed
occasione et arte ducis rati, nihil ex arrogantia re-
· mittere, quo minus juventutem armarent, conjuges ac
liberos in loca tuta transferrent, coetibus ac sacrificiis
conspirationem civitatium sancirent; atque ita irritatis
utrimque animis discessum.
xxvur. Eadem aestate cohors Usipiorum, per Ger-
manias conscripta et in Britanniam transmissa, magnum
ac memorabile lacinus ausa est. Occiso centurione ac
militibus qui ad tradendam disciplinam immisti manipu-
lis exemplum et rectores habebantur, tres liburnicas
adactis per vim gubernatoribus ascendere; et uno remi-
gante, suspectis duobus eoque interiectis, nondum vul-
gato rumore ut miraculum praevehebantur. Mox ad
aquam atque utilia rapientes cum plerisque Britannorum
sua defensantium proelio congressi, ac saepe victores,
aliquando pulsi, eo ad extremum inopiae venere, ut in·
firmissimos suorum, mox sorte ductos vescerentur. At-
que ita circumvecti Britanniam, arnissis per inscitiam
regendi navibus, pro praedonibus habiti, primurn a Sue-
vis, mox a Frisiis intercepti sunt. Ac luere quos per
commercia venumdatos et in nostram usque ripam mu-
,tatione ementium adductos indicium tanti casus illus-
³⁵ travit.

 

