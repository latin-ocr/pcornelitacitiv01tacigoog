· Revolt eff the Caledoniam. 15

adversus Britanniam profuturum, si Romana ubique
arma, et velut e conspectu libertas tolleretur.

xxv. Ceterum aestate, qua sextum officii annum
incohabat, amplexus civitates trans Bodotriam sitas,
quia motus universarum ultra gentium et iniesta hostilis
exercitus itinera timebantur, portus classe exploravit.
Quae. ab Agricola primum assumpta in 'partem virium
sequebatur egregia specie, cum simul terra simul mari
bellum impelleretur, ac saepe iisdem castris pedes
equesque et nauticus miles, misti copiis et laetitia, sua
quisque iacta suos casus attollerent; ac modo silvarum
ac montium profunda, modo tempestatum ac fluctuum
adversa, hinc terra et hostis, hinc victus Oceanus mili-
tari jactantia compararentur. Britannos quoque, ut ex
captivis audiebatur, visa classis obstupefaciebat, tam-
quam aperto maris sui secreto ultimum victis perfugium
clauderetur. Ad manus et arma conversi Caledoniam
incolentes populi, paratu magn0, majore fama, uti mos
est de ignotis, oppugnare ultro castella adorti, metum
ut provocantes addiderant; regrediendumque citra
Bodotriam, et excedendum potius quam pellerentur,
ignavi specie prudentium admonebant, cum interim
cognoscit hostes pluribus agminibus irrupturos. Ac
ne superante numero et peritia locorum circumiretur,
diviso et ipse in tres partes exercitu incessit.

xxvi. Quod ubi cognitum hosti, mutato repente
consilio, universi nonam legionem ut maxime invalidam
nocte aggressi, inter somnum ac trepidationem caesis
vigilibus irrupere. Jamque in ipsis eastris pugnabatur,
cum Agricola, iter hostium ab exploratoribus edoctus et
vestigiis insecutus velocissimos equitum peditumque
assultare tergis pugnantium jubet, mox ab universis
adici clamorem3 et propinqua luce fulsere signa. Ita
ancipiti malo territi Britanni3 et Romanis rediit ani-
mus, ac securi pro salute de gloria certabant. Ultro quin ³⁵

 

